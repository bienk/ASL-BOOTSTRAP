<h1 style = "color: white">Storia</h1>
<p style = "color: white">Inizi
La dubbia etimologia dalla quale avrebbe dovuto aver origine il nome Bresso (in latino, Brixium) ha portato a delineare 
tre possibili origini: potrebbe derivare dal celtico brig (ossia colle o piazzaforte), potrebbe esserci un possibile nesso
con la regione della Francia orientale Bresse oppure il nome della città potrebbe derivare da un suo antico proprietario 
terriero di origine germanica, un certo Berizzo. Da Brixium passava la via Valassina, che metteva in comunicazione Milano con Bellagio.

XIX secolo
Nel 1869 Bresso venne unita ad Affori (assieme a Bruzzano, e Dergano) formando il comune di Affori e uniti, fino all'8 agosto 1894 quando ritornò autonoma.[5] L'unione con Bruzzano era peraltro già stata sperimentata in età napoleonica, dal 1811 al 1816.

XX secolo
A metà del XX secolo, Bresso inizia un processo di industrializzazione e subisce un aumento vertiginoso della popolazione per via dell'enorme flusso migratorio che accomuna un po' tutte le città del nord Italia.

In questi anni si insediano importanti medie aziende come l'Angeletti-Ciucani (poi Alcan ed ora Novelis), la Retam, la Parizzi, la Tramontana, la Cino Del Duca, la Zambon e la Lispa-Lancôme e tante altre piccole aziende.

Negli anni ottanta-novanta si ha una contro tendenza, finisce la crescita economica e chiudono quasi tutte le aziende insediatesi nei decenni precedenti. Bresso inizia a trasformarsi da città industriale a città del terziario avanzato.
</p>